# Ungdomsuddannelse

## Introduktion:
Valget af en ungdomsuddannelse er et vigtigt skridt for mange unge mennesker, og det kan være en udfordrende proces at navigere i. I denne user research rapport vil vi undersøge, hvordan vi kan hjælpe unge mennesker med at træffe beslutninger om deres ungdomsuddannelse ved at forstå de udfordringer de muligvis står overfor, og dermed identificere potentielle løsninger.
Problemstilling:
"Hvordan kan vi hjælpe unge mennesker med at navigere i den beslutningsproces vedrørende valg af en ungdomsuddannelse, så de kan træffe en informeret beslutning, der matcher deres interesser, evner og karrieremål?"

## Metode:
For at besvare ovenstående problemstilling, har vi gennemført en kombination af kvantitative og kvalitative metoder, som i vores tilfælde er survey, interview og desk research. 

### Survey
Vi valgte at benytte os af surveys som en af vores primære metoder, da det er en god måde at få både kvantitative og kvalitative svar på. Kvantitative da det fx. gav os et overblik over hvilke grupper af mennesker som stod overfor dette problem, og kvalitative da vi fik mange detaljerede svar, som uddybede og forklarede deres synsvinkel.
Der var dog en bias i vores survey, som gør at vores svar fx. viser at det primært er piger som er i tvivl, når det kommer til deres ungdomsuddannelse. Dette bias opstod, da vi sendte vores survey til Humble musikefterskole, og fik en masse svar derfra.  Generelt set starter folk på den skole, hvis de har store ambitioner inde for musik- men når det er sagt, så er det generelt set mest drengene, som er “seriøse” omkring det. Derfor kunne dette være årsagen til, at de fleste drenge i vores survey ikke var i tvivl om deres ungdomsuddannelsesvalg. På samme tid, er musik en generel faktor i vores svar, som giver god mening hvis man har det in mente, at de hovedsageligt kommer fra en gruppe af unge som elsker musik. 

### Interview
En af de primære metoder, vi anvendte i vores brugerundersøgelse, var semi-strukturerede interviews med vores målgruppe. 
For at forberede vores interviews skrev vi en interviewguide, der omfattede en række åbne spørgsmål, som vi ønskede at udforske. Vi sørgede for at have en overordnet struktur for interviewet, men som samtidig gav vores brugere mulighed for at uddybe deres svar og perspektiver. 
Semistrukturerede interviews passede til vores målgruppe, da det gav os mulighed for at stille uddybende spørgsmål, der kunne afsløre vigtige indsigter samt løsninger. Denne fleksibilitet gjorde det også muligt for brugeren at tale frit, og dele deres egne historier og følelser.
Desk research
Vi gjorde brug af platforme såsom infomedia, google og google scholar til at indsamle viden om vores problemstilling. Alt fra normale til videnskabelige artikler og undersøgelsesrapporter er taget i brug. 

### Målgruppe
Vi fandt frem til målgruppen via vores user research, i form af både survey, interview og desk research. Ud fra vores user research, blev målgruppens problem tydeligt.
 Målgruppen er unge mennesker i alderen 14-18 år, som står over for beslutningen om at vælge en ungdomsuddannelse. Mange af disse unge kan føle sig overvældede og usikre på, hvilken uddannelse de skal vælge, og kan have svært ved at navigere i den beslutningsproces. Nogle af de interne faktorer, der kan påvirke deres beslutning, omfatter deres egne interesser, styrker og svagheder samt deres fremtidige mål og karriereplaner. Eksterne faktorer, såsom forældre, venner og lærere, kan også spille en rolle i deres beslutningsproces.
Målgruppen kan have brug for hjælp til at finde og evaluere information om forskellige uddannelsesmuligheder, så de kan træffe en informeret beslutning, der passer bedst til deres behov. De kan også have brug for støtte til at overvinde eventuelle hindringer, der kan forhindre dem i at tage den uddannelse, de ønsker.

## Resultater:
Desk Research, interviews & survey
Generelle problemstillinger for unge når de skal vælge en ungdomsuddannelse:
Valgmuligheder: Der er en bred vifte af uddannelsesmuligheder, og det kan være svært for unge mennesker at finde ud af, hvad de skal vælge.
Mangel på information: Nogle unge kan have svært ved at få adgang til tilstrækkelig information om de forskellige uddannelsesmuligheder og de karrieremuligheder, som uddannelserne kan føre til.
Forventningspres: Unge kan opleve pres fra familie, venner og samfundet generelt om at vælge en bestemt uddannelse eller karrierevej.
Manglende selvtillid: Nogle unge kan have svært ved at vurdere deres evner og interesser og dermed have svært ved at vælge en uddannelse, de føler sig sikre på.
Valget af ungdomsuddannelse er en del af en identitetsudviklende proces, og unge vælger efter interesser og faglige dygtigheder. Uddannelsesvalget definerer en ny rolle, som de selv kan påvirke.
Unge påvirkes af deres nære relationer som familie, venner og skolekammerater, når de vælger uddannelse. Forældre har indflydelse på deres uddannelsesvalg gennem deres familiestruktur, indkomstgrundlag og egen uddannelsesbaggrund.

<details>
  <summary> UX Storyboard </summary>
Storyboardet viser Emma's rejse gennem den komplekse beslutningsproces vedrørende valg af en ungdomsuddannelse. I starten er hun stresset og føler sig presset af tiden og forventningerne fra omverdenen. Hun undersøger forskellige uddannelsesmuligheder, men føler sig stadig forvirret og frustreret. Hendes eksterne faktorer, såsom forældre, venner og lærere, er også involveret i beslutningsprocessen, hvilket kan gøre det endnu mere udfordrende for Emma at tage den rigtige beslutning.
I midten af storyboardet introduceres en ny app, der kan give Emma bedre overblik og information omkring hendes uddannelsesvalg. Hun bruger app'en til at undersøge forskellige uddannelsesmuligheder og træffe en informeret beslutning. Til sidst er Emma glad og lettet over at have truffet en beslutning omkring sin ungdomsuddannelse.
Storyboardet viser, hvordan vores app kan hjælpe unge mennesker som Emma med at navigere gennem den komplekse beslutningsproces ved at give dem den nødvendige information og overblik over uddannelsesmulighederne.
	
	
![storyboard](https://user-images.githubusercontent.com/111958199/233578994-978812ab-e2b5-4db3-b9f0-436e701f0317.png)

	
  </details>

<details>
  <summary> Journey Map </summary>
Som en del af vores brugerundersøgelse, lavede vi et user journey map for at forstå vores brugeres oplevelse med vores produkt, samt vejen dertil. Den skildrer visuelt brugerens rejse gennem forskellige stadier, herunder indledende bevidsthed, tanker, beslutningstagning, overvejelser mm. 
Journey mappen blev skabt gennem en kombination af kvalitative metoder, herunder dybdegående interviews. Baseret på dette indsamlede vi nøgle indsigter fra brugerne, for at skabe et omfattende kort, der nøjagtigt afspejler brugeroplevelsen og deres tænkningsproces. 
Journey mappen gav os et større overblik over brugerrejsen og oplevelsen, og fremhævede de vigtigste pointer. Derudover kunne vi gennem journey mappen identificere smertepunkter, motivation, mål og behov, og fik dermed en dybere forståelse af vores brugere. 
	
	
![journey map](https://user-images.githubusercontent.com/111958199/233586787-e94c4132-abdd-4dc5-b728-28e72ef0c83d.png)
	
	
  </details>  

<details>
  <summary> Persona </summary>
Efter en samling af vigtige indsigter og pointer, valgte vi at inddrage personaer som et redskab til vores brugerundersøgelse.
Alfred og Marie er fiktive brugerprofiler, der repræsenterer vores brugere baseret på data fra vores user research. Personaerne hjalp os med at skabe nogle effektive designs, der kommunikerer vores viden om brugerne. Dette har givet os en dybere forståelse af vores brugeres baggrund, mål og udfordringer. Eksempelvis er personernes quotes baseret på de rigtige svar vi fik fra vores survey.
Moodboard
Vores moodboard hjælper os med at fange essensen af vores app, som er denne jordnære, rolige og informerende app. 
	

![persona](https://user-images.githubusercontent.com/111958199/233587486-164fbc04-d500-4583-b694-931b844edf4f.png)
	
	
  </details>


<details>
  <summary> Style tile </summary>
For at finde frem til den generelle æstetiske ide til appen, har vi benyttet os af et style tile. Det er en visuel hjælp, som hjalp os med at få fastlagt ting såsom farver og typografi.
  </details>  

<details>
  <summary> Mockups </summary>
Vi har anvendt mockups som et af vores sidste trin i brugerundersøgelsesprocessen. Vores mockups er en visuel repræsentation af designet af vores produkt, som var designet på baggrund af vores forståelse af brugernes behov og ønsker. Hovedsageligt brugte vi vores mockups som et kommunikationsværktøj i gruppen, og for at blive enige om hvilken æstetisk vej vi skulle gå, med vores style tile in mente.

Promt til mockups: UI design,8k, illustration, app design, tiny skeuomorphic, minimalistic, ui ux, ux/ux, light colors, Dark blue elements, green, test function, school, blue aura, quiz, quizzing
  </details>
																																																
## Konklusion:
